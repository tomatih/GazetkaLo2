---
title:  Złote Dziecko
date:   2017-03-10 13:36:20 +0100
categories: Artukul
nr: 1
---
Sebastian Bryłka, uczeń pierwszej klasy matematyczno-fizycznej jest jednym z dwunastu młodych sportowców którzy zakwalifikowali się do programu Złote Dziecko. Ten pilotażowy program Urzędu Miasta ma pomóc wychować przyszłych medalistów olimpijskich.
Sebastian od 10 lat trenuje piłkę nożną, obecnie w MKS MOSiR Opole.
Oprócz bardzo dobrych ocen ma na swoim koncie liczne osiągnięcia sportowe. Był, między innymi, dwukrotnie na zgrupowaniu reprezentacji Polski U-15 i wiele razy jego zespół zdobył Mistrzostwo Województwa. –Wzorem piłkarza jest dla mnie Robert Lewandowski, ale grać chciałbym w Barcelonie – zdradza Sebastian. 
Program składa się z cyklu szkoleń i warsztatów  mających przygotować uczestników do przyszłego funkcjonowania w świecie sportu oraz pomóc w ukierunkowaniu kariery. – Mamy mieć spotkania ze znanymi sportowcami, ale też z psychologami i dietetykami – mówi. Złota Dwunastka otrzyma wsparcie finansowe w formie sprzętu i ubrania sportowego.