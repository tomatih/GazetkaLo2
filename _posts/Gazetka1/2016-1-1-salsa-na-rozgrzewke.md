---
title:  Salsa na rozgrzewke
categories: Artukul
nr: 1
picture: dkub
---
3 listopada klasy hiszpańskie PG10: 1c, 2c oraz 3c gościły panią Katarzynę Izydorczyk, pezes a fundacji „Moja Dominikana” i „Moja Kuba”, która przyjechała do „Dziesiątki” wraz ze specjalnymi gośćmi  Haberem Fernandezem Leyvą, Yoilanem Perezem i Samem Abera z Kuby.
<br><br>
Uczniowie mieli okazje poznać prawdziwa Kubę; słuchali opowieści o historii, kulturze, tradycjach  muzyce i rytmach wszechobecnej  na wyspie salsy, a także o codziennym życiu Kubańczyków.  Uczniowie klasy II przeprowadzili ciekawy wywiad z Haberem i Yoilanem, oczywiście w języku hiszpańskim. 
<br><br>
Dowiedziawszy się o akcji fundacji „Moja Kuba” dotyczącej pomocy w odbudowie domów w Baracoa na Kubie, która bardzo ucierpiała podczas huraganu Metthew jaki nawiedził Kubę w październiku br. uczniowie postanowili przyłączyć się do akcji  robiąc sobie zdjęcie z napisem #help Baracoa i umieszczając je na facebooku.
Haber Fernandez, który jest instruktorem tańca, przeprowadził niesamowite warsztaty salsy dla uczniów. 
<br><br>
Spotkaniu z Kubańczykami  towarzyszył ogrom pozytywnych emocji, wszystkim udzielił się pogodny kubański temperament.
Organizatorkami spotkania były: koordynatorka sekcji hiszpańskiej w PG10 - Katarzyna Zając i nauczycielka j. hiszpańskiego – Agnieszka Bączkowska