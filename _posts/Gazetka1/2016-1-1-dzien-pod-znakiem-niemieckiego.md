---
title:  Dzień pod znakiem niemieckiego
categories: Artukul
nr: 1
picture: dniem
---
Po raz pierwszy w naszej szkole odbył się Dzień Języka Niemieckiego. Przygotowali go wspólnie uczniowie z liceum i gimnazjum. Uroczystość odbyła się  10. października w ramach 25-lecia Traktatu o dobrym sąsiedztwie i przyjaznej współpracy oraz obchodów kolejnej rocznicy Zjednoczenia Niemiec. <br><br>

Z tej okazji gościliśmy konsula Republiki Federalnej Niemiec, panią Sabine Haake, pana Ryszarda Gallę, posła  na Sejm Rzeczypospolitej oraz działacza Mniejszości Niemieckiej, pracownika Instytutu Filologii Germańskiej, panią Agnieszkę Garufo, przedstawicielki Niemieckiego Towarzystwa Oświatowego (Deutsche Bildungsgesellschaft), a także przewodniczącego TSKN na Śląsku Opolskim pana Rafała Bartka.  <br><br>

Podczas uroczystości mieliśmy przyjemność wysłuchać  inspirującego wykładu pani Agnieszki Garufo o cesarzowej Sissi, dzięki  czemu poznaliśmy mniej znane fakty i inną stronę cesarzowej Austrii, Elżbiety Bawarskiej. 
Paulina Puchała i Marta Stein przeprowadziły wywiad z panem Ryszardem Gallą, a Paulina Świtała i Monika Pasoń przygotowały pytania dla pani konsul. 
Uczniowie gimnazjum  również mieli swój udział w tym wydarzeniu. Wykazali się umiejętnościami aktorskimi - na dodatek w języku niemieckim -  w dwóch przedstawieniach na motywach baśni niemieckich pisarzy Wilhelma i Jacoba Grimm: „Kopciuszek” i „Czerwony Kapturek”.
Podczas Dnia przeprowadzono finałowe rozgrywki konkursu Wiedzy o Krajach Niemieckojęzycznych. Rozstrzygnięty został również konkurs plastyczny „Niemcy – Austria – Szwajcaria – alpejska mozaika”. Prace można podziwiać na szkolnych korytarzach.<br><br>

Naszą imprezę uświetnił  utwór „Walc Barbary” do filmu Noce i Dnie” w wykonaniu Walentyny Romanowicz (fortepian),  Justyny Kość (perkusja) i Dawida Meyer (trąbka). Kropkę nad „i” podczas uroczystości postawili uczniowie klasy IIB prezentując utwór „Auf uns” niemieckiego artysty Andreasa Bourani.<br><br>

Dzięki sponsorom laureaci konkursów otrzymali cenne nagrody. Podziękowania kierujemy do Prywatnego Biura Podróży Sindbad, Kinoplexu Helios, firmy ZOTT Polska, konsulatu RFN w Opolu, a szczególne do pana dyrektora Aleksandra Iszczuka, bez którego wsparcia uroczystość nie miałaby miejsca. Mamy nadzieję, że takie spotkanie zapiszą się na stałe w tradycję naszej szkoły.
