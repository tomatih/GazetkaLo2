---
title:  Obrona praw czlowieka w Kofeinie
categories: Artukul
nr: 2
picture: maraton
---
Uczniowie 2H wspólnie z kolegami z Trójki zorganizowali maraton Amnesty International czyli pisanie listów w obronie praw człowieka. Licealiści bronili praw dwunastu osób, najczęściej Annie Alfred, dziewczynki prześladowanej z tego powodu że jest albinoską i Edwarda Snowdena, który w sieci wyjawił poufne informacje dotyczące prywatności osób i ingerencji rządu USA. 
Akcja odbyła się w Kofeinie 1.0 i cieszyła się dużym zainteresowaniem. – Napisaliśmy 230 listów. Największym naszym wyzwaniem było zebranie pieniędzy na znaczki pocztowe – zdradza Karolina Rybakowska z II H, główny organizator akcji. - Kofeina 1.0 nie tylko nie zażądała od nas żadnego wynagrodzenia, ale  wprowadziła do oferty kawę ze sprzedaży której 5 zł  przeznaczono na znaczki.
Dzięki Jonaszowi Mularzowi z II G i Mateuszowi Pietruszyńskiemu z II E, którzy przygotowali spot reklamowy, całe wydarzenie zostało lepiej nagłośnione. W kawiarni pojawili się także dziennikarze z dwóch rozgłośni radiowych. - W porównaniu z poprzednią edycją, w której wysłaliśmy 40 listów, zainteresowanie znacznie wzrosło. Mamy nadzieję, ze w przyszłym roku będzie jeszcze lepiej – mówi Karolina Rybakowska.

			